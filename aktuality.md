---
layout: default
permalink: /aktuality/
title: Aktuality
---


## Aktuality

### Pozvánka na valnou hromadu 
Sdružení pro alergické a astmatické děti z.s., 
která se koná dne 5. dubna 2017 od 17:00 hodin
v zasedací místnosti polikliniky Zahradníkova 2/8, Brno

Program jednání:

1. Zahájení valné hromady SAAD
2. Schválení programu a jednacího řádu VH
3. Volba mandátové a návrhové komise a ověřovatele zápisu
4. Zpráva o činnosti a hospodaření, zpráva auditora 
5. Zpráva mandátové komise
6. Diskuse
7. Návrh usnesení valné hromady SAAD a závěr 

V Brně dne 20. 3. 2017, výkonný výbor SAAD

### Letní klimatické pobyty

Vážení rodiče,

chtěli bychom Vám cestou našeho sdružení nabídnout klimatické rekondiční pobyty pro Vaše děti. Na pobyty lze přihlásit děti s diagnosami astma bronchiale, bronchitis obstructiva, alergickou rýmou, atopickým ekzémem, opakovanými záněty horních dýchacích cest a s poruchami imunitního systému. Mnohaleté zkušenosti prokazují, že klimatická změna prostředí je zvláště přínosná právě pro děti s těmito diagnosami. Naše pobyty, díky přítomnosti odborného personálu /lékaře a sestry/, zajištují kontrolu zdravotního stavu, zařazení dítěte do sportovních aktivit, kontrolu  nad podáváním trvale naordinovaných léků a nad způsobem jejich aplikace. Lékaři po pobytu podávají zpětně hodnocení zdravotního stavu dítěte rodičům, případně ošetřujícímu lékaři. Pobyty se konají v lokalitách, které máme ověřené, se zajištěním preventivních opatření potřebných pro alergické děti. Složení stravy by mělo odpovídat doporučením pro stravování školních dětí, s ohledem na možné potravinové alergie. Pokud Vaše dítě má některou z uvedených diagnos, pak je pobyt dotován Ministerstvem zdravotnictví dle přesně určených kritérií. Počet míst je limitován, proto neváhejte a pokud máte zájem, přihlaste své dítě prostřednictvím uvedené přihlášky.

MUDr. Helena Zejdlová-Melicharová  
alergologie, Zlín  
Komise pro klimatické pobyty SAAD Brno  

### Letní klimatické pobyty v roce 2017:

* Bohdalov - RS Astrál - 1. 7. až 15. 7. 2017
* Staré Město pod Sněžníkem - RS Uničovka - 29. 7. až 12. 8. 2017
* Přímořský pobyt v Itálii, Caorle - 18. 8. - 3. 9. 2017

Dotazy vám mohou být zodpovězeny na tel č. 737 470 336 nebo na adrese:

**SAAD**  
**Zahradníkova 2-8**  
**611 41 Brno**

**e-mail: <saadbrno@seznam.cz>**
